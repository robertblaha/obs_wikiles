---
aliases: [kůrovec, kůrovci]
tags: []
---
# Ips sp.

## Kalamitní druhy (dle [[Vyhláška č. 55_1999 Sb.|Vyhl. č. 55/1999 Sb.]])
Lýkožrout smrkový ([[Ips typographus]])
Lýkožrout lesklý ([[Pityogenes chalcographus]])
Lýkožrout severský ([[Ips duplicatus]])

## Hodnocení rozsahu výskytu
Vychází z hodnocení průměrného objemu kůrovcového dříví v **m3 na 5 ha** smrkových porostů v předchozím roce (**1.8. - 31.3.**) a výskyt ohnisek

**Základní stav**
- < 1 m3 na 5 ha
- nedošlo k vytvoření ohnisek výskytu lýkožrouta.

**Zvýšený stav** (upozorňuje na možnost kalamitního přemnožení lýkožrouta)
- < 5 m3
- došlo k vytvoření ohnisek výskytu lýkožrouta 

**Kalamitní stav** 
- \>= 5 m3
- způsobuje rozsáhlá poškození lesních porostů na stěnách nebo vznik ohnisek uvnitř lesních porostů až plošné napadení lesních porostů.

Kůrovcovým dřívím jsou stromy, vyrobené dříví, odpad a zbytky dřeva po těžbě, které jsou napadeny lýkožrouty a umožňují jim dokončit vývoj až do stadia brouka.

Smrkovým porostem se pro účely této vyhlášky rozumí lesní porost se **zastoupením smrku nad 20 % staršího 50 let**. Plocha smrkového porostu se stanoví součtem ploch porostních skupin s výše uvedeným minimálním zastoupením smrku v rámci lesního hospodářského celku jednoho vlastníka.

## Základní metody kontroly a ochrany
Předmětem **kontroly** je zjištění výskytu škůdce a jeho vývojové fáze za účelem stanovení termínů pro ochranu.
- vizuální kontrola při pochůzkách (barva jehlic, drtinky)
- pomocí odchytových zařízení (feromonových lapačů, lapáků nebo otrávených lapáků - ČSN 48 1000). 

**Základem ochrany je aktivní vyhledávání stromů aktuálně lýkožroutem napadených, ale lýkožroutem ještě neopuštěných, tzv. kůrovcových stromů, a jejich včasná a účinná asanace.** Výskyt kůrovcových stromů je v lesních porostech zjišťován celoročně. Za kůrovcové stromy se nepovažují suché stromy lýkožroutem zcela opuštěné, tzv. kůrovcové souše.

Ochrana spočívá rovněž v **nasazení odchytových zařízení** (feromonových lapačů, lapáků nebo otrávených lapáků - ČSN 48 1000). Počty aplikovaných odchytových zařízení vychází z kalamitního základu, což je objem včas zpracovaného kůrovcového dříví (v m[3)] za období od 1. srpna do 31. března následujícího roku.

Stromy jako **lapáky** se kácejí v tzv. **sériích** (lapáky I. série pro jarní rojení včetně sesterského rojení, a II. série pro letní rojení), dle postupu jejich napadení; k již umístěným lapačům se v závislosti na výši odchytů lýkožroutů přidávají další.

Včasnou a účinnou asanací je úkon, kterým se zamezí, aby lýkožrout v kůrovcovém dříví dokončil vývoj nebo toto dříví opustil a napadl další stromy. Včasná a účinná asanace může být provedena mechanicky, například odkorňovacím adaptérem na motorovou pilu, nebo chemicky s využitím insekticidů. **Za včasnou a účinnou asanaci se nepovažuje pouhý odvoz kůrovcového dříví.**